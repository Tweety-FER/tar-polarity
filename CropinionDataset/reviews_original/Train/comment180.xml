<?xml version="1.0" encoding="utf-8"?>
<CrawlItem xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema">
  <Text>za početak jedna riječ: katastrofa. naručili smo meksičke ražnjiće, taquitos de pollo i chimichangu de pollo. prva stvar koja mi nije jasna je po kojem su principu ova jela zaslužila epitet meksičkog. nije sve što u sebi ima papriku, kukuruz i grah automatski meksičko. idem redom: ražnjići su bili prosječni, čak i ispodprosječni. zaista ništa meksičko u njima, a ni pretjerano ukusno. chimichanga grozno razočaravajuća. očekivao sam dvije tortilje pristojne veličine, napunjene finim, začinjenim, meksičkim divotama. umjesto toga unutra sam otkrio dvije mini tortiljice napunjene s vrlo malo nezačinjene mase povrća, sira i piletine, te hrpetinu riže s dodatkom kukuruza, graha i paprike (mora da je to neka meksička riža). ista riža je bila i uz ražnjiće. taquitosi su bili živa komedija. prije travestija. mini zavijutci od nečega (vjerojatno tortilja ili nečeg sličnog od tijesta) s naznakom piletine u sredini (prženo?). na krevetu od zelene salate. bilo ih je malo.bio bi red da iskomentiram i umake. umak od vrhnja napravljen je od vrhnja. i stavljen u malu posudicu. vrlo minimalistički. ljuti umak je umak od vrhnja s dodatkom mljevene crvene paprike. ljut u nekom paralelnom svemiru možda.htio bih još dodat da smo studenti, i da nam je već dosta bljutave i nezačinjene hrane iz menze, i da očekujemo za 40 kuna dobit nešto fino i začinjeno pogotovo ako se nalazi u meksičkoj sekciji jelovnika. preporuka za kuhare je sljedeća: s više ljubavi pripremat hranu, izvuč neke autentične meksičke recepte, i avanturistički zaronit u svijet začina. preporuka za čelne ljude restorana: poraditi na omjeru cijene i kvalitete te omjeru cijene i količine hrane (i ne mislim na rižu).</Text>
  <Rating>1</Rating>
  <Source>http://pauza.hr/menu/strossmayer</Source>
</CrawlItem>